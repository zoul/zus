---
layout: main
title: Výtvarný obor
photo: platno
---
<h2 class="ruled">Výtvarný obor</h2>
<div class="row-fluid">
    <div class="span7">
        <p>Výtvarný obor nabízí výtvarné tvoření pro žáky a studenty od 6 do 18
        let. Výuka začíná přípravným studiem v první a druhé třídě, kde si
        žáci prohlubují představivost a vizuální paměť a současně rozvíjí své
        motorické dovednosti. Na přípravné studium pak navazuje základní studium
        I. stupně (3. až 9. třída) a II. stupně (15–18 let), obě ukončené
        absolventskou prací. Během prvního stupně žáci plynule přechází od
        spontánního dětského projevu k cílené tvorbě.</p>
        <p>Důraz je kladen na využívání výtvarného jazyka jako uměleckého
        prostředku komunikace a sebevyjádření. Je rozvíjena výtvarná dispozice
        žáků: vnímání, myšlení, vyjadřování, představivost, estetické cítění a
        tvořivost. Žák získává základní dovednosti v používání různých
        nástrojů, materiálů a technik, učí se pojmenovávat a porovnávat
        výtvarné znaky a prvky výtvarného jazyka a s nimi i svoje pocity a
        myšlenky. Stupeň navazuje na získané vědomosti a dovednosti, které
        prohlubuje, snaží se o osobitost výtvarného projevu a myšlenkovou
        bohatost.</p>
        <p>Vyučování probíhá formou výtvarných řad a projektů, což umožňuje
        hlubší pohled a tvořivý přístup k tématům, než prvoplánové znázorňování
        skutečnosti jednotlivých žáků. Pedagog pomáhá hledat cestu ke ztvárnění
        témat s respektem k individualitě. Velký význam zvláště u mladších žáků
        je hra, která vytváří atmosféru uvolněného výtvarného projevu.</p>
        <p>Naším cílem je, aby žák po absolvování školy dokázal samostatně
        uplatňovat své výtvarné schopnosti, měl vnímavý citlivý vztah k životu,
        k sobě navzájem a taky k výtvarnému umění. Výtvarný projekt, každý rok
        jiný, je možné zhlédnout na každoroční výstavě se slavnostním zahájením
        za účasti nejen žáků a jejich rodičů, ale i široké veřejnosti.</p>
        <h2 class="ruled">Předměty</h2>
        <h3>Plošná tvorba</h3>
        <p>Kresba (tužkou, rudkou, uhlem, perem, …), malba (temperou,
        akvarelem, pastelem, …), grafika (gumotisk, rytá kresba, monotyp, tisk
        z koláže, linoryt, …).</p>
        <h3>Prostorová tvorba</h3>
        <p>Modelování, keramika (možnost vypálení v keramické peci), tvarování
        papíru, objekty z papíru, drátů, …</p>
        <h3>Objektová tvorba</h3>
        <p>Instalace, asambláž, landart, bodyart, koncept… Vedle vizuálních
        podnětů využívá zvuky, slova, vlastnosti prostředí, gesta a pohyby.
        Objektová tvorba se zajímá o věci samé, nikoliv o jejich zpodobňování.
        Akční tvorba je zaměřena na návrat k přírodě, vnímání krajiny, vlastního
        těla, zanechávání pomíjivých stop, kontakty s ostatními.</p>
        <h3>Výtvarná kultura</h3>
        <p>Prolíná celou výukou a svou studijní látkou doplňuje ostatní
        předměty. Zahrnuje práci s uměleckým dílem a prohlubuje vztah k umění,
        úctu k výtvarnému dílu a vůli porozumět mu.</p>
    </div>
    <div class="span5">
        <div class="thumbnail"><img src="fotky/01.jpg"></div>
        <div class="thumbnail"><img src="fotky/02.jpg"></div>
        <div class="thumbnail"><img src="fotky/05.jpg"></div>
        <div class="thumbnail"><img src="fotky/04.jpg"></div>
    </div>
</div>
