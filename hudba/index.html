---
layout: main
title: Hudební obor
photo: kytara
---
<h2 class="ruled">Hudební obor</h2>
<div class="row">
    <div class="span7">
        <p>Hudební obor v základním uměleckém vzdělávání umožňuje žákovi
        prostřednictvím soustavného vzdělávání, aktivní a poučené interpretace,
        vlastní tvorby, poznávání hudební kultury a osvojením základních
        teoretických znalostí využívat hudbu jako prostředek vzájemné
        komunikace i osobního uměleckého sdělení.</p>

        <p>ZUŠ Boskovice vždy byla a je známa kvalitní výukou hry na hudební
        nástroje a má zde dlouholetou tradici. Pedagogický sbor tvoří učitelé,
        kteří studovali svůj obor na vyšších nebo vysokých uměleckých školách, a
        působili nebo působí u profesionálních hudebních těles.</p>

        <p><em>Posláním hudebního oboru na ZUŠ Boskovice je poskytnout žákům, kteří
        projevili potřebné předpoklady a zájem o studium hudby, základy
        odborného vzdělání a vychovat z nich zaujaté hudebníky, kteří by
        se dovedli ve svém životě i v životě společnosti uplatnit jako amatéři
        nebo budoucí profesionálové. To znamená vychovat mladého člověka
        schopného vlastního pěveckého nebo instrumentálního projevu, s určitým
        měřítkem hodnot a vědomím, že i v umění jsou tyto hodnoty výsledkem
        cílevědomé a ukázněné práce.</em></p>

        <p>Velkou devízou ZUŠ Boskovice je její angažovanost
        v kulturně-společenském dění města a celého mikroregionu. Škola
        spolupracuje s Městským kulturním střediskem Boskovice, s Městem
        Boskovice a řadou dalších subjektů v regionu (domov důchodců,
        nemocnice). Spolupracuje se všemi stupni škol: mateřskou (vystoupení
        pro děti), základní (výchovné koncerty), střední (koncerty, společná
        vystoupení, zajišťování programů pro akce těchto škol).</p>

        <p>K základním aktivitám školy, kterými se prezentuje na veřejnosti,
        patří žákovské a třídní koncerty.</p>

        <p>V oblasti Hudební interpretace je žákovi umožněno osvojit si hru na
        nástroj, zpěv. Žák získává elementární hudební návyky a dovednosti a
        následně je rozvíjí nejen jako sólista, ale i jako spoluhráč v komorní
        a souborové hře.</p>

        <p>Vzdělávací oblast Hudební interpretace se v základním uměleckém
        vzdělávání realizuje v podobě individuální výuky (sólová hra na nástroj
        nebo zpěv) a v podobě kolektivní výuky (hra v orchestru, komorní hra,
        čtyřruční hra, souborová hra, …).</p>

        <p>Vzdělávací oblast Recepce a reflexe hudby umožňuje žákovi orientovat
        se ve světě hudby, využívat a přenášet zkušenosti, dovednosti a
        vědomosti získané z praktických činností do vnímání hudby,
        prostřednictvím aktivního poslechu pak poučeněji interpretovat hudební
        dílo a kriticky je hodnotit. Cílem je vychovat poučeného interpreta a
        posluchače schopného propojit hudební teorii s praxí a hlouběji se tak
        vcítit do uměleckého díla. Recepce a reflexe hudby se realizuje
        v podobě kolektivní výuky. Na ZUŠ Boskovice je tato oblast naplňována
        v předmětu Přípravná hudební výchova a Hudební nauka.</p>

        <h3>Nabídka studia</h3>
        <ul>
            <li>Přípravné studium, pro žáky od 5 let, délka 1–2 roky
            <li>I. stupeň základního studia, pro žáky od 7 let, délka 7 roků.
            Každý školní rok žák ukončí postupovou zkouškou. V sedmém ročníku
            žák vystoupí s programem na jednom z absolventských koncertů ZUŠ
            Boskovice.
            <li>II. stupeň základního studia, pro žáky od 14 let, délka 4 roky.
            Každý školní rok žák ukončí postupovou zkouškou. Žáci mají mnoho
            možností uplatnit své schopnosti v souborech nejrůznějších stylů a
            žánrů. Studium je ukončeno absolutoriem.
        </ul>

        <p>Výuka je individuální i skupinová. Výuka hry na hudební nástroje a
        zpěvu je individuální. Výjimečně u nižších ročníků dochází ke hře
        v malých skupinách. Hudební nauka, přípravné studium, komorní a
        souborová hra je vyučována skupinově.</p>

        <p>Organizace a obsah výuky se řídí ŠVP, učebními plány a platnými
        učebními osnovami.</p>
    </div>
    <div class="span5">
        <div class="thumbnail"><img src="fotky/fletny.jpg"></div>
    </div>
</div>
