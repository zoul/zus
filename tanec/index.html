---
layout: main
title: Taneční obor
photo: strevic
---
<h2 class="ruled">Taneční obor</h2>
<div class="row-fluid">
    <div class="span7">
        <p>Pohyb je dnes stejně jako kdysi přirozeným prostředkem k vyjadřování
        pro každého jedince. Skrze tanec je přirozený pohyb, respektive projev,
        dětí kultivován a rozvíjen tak, aby mohl naplnit hlavní cíle, které si
        výuka tanečního oboru klade, tj. vyjadřovat se prostřednictví taneční
        tvorby.</p>

        <p>K dlouhodobým cílům náleží, aby děti a studenti byli rozvíjeni nejen
        po stránce tělesné a pohybové, ale současně je dbáno na rozvoj
        schopností v osobnostní a sociální oblasti. Absolutním cílem výuky
        tanečního oboru je esteticky a eticky vnímavý jedinec, který vnímá
        pohyb, kulturu a umění jako nezbytnou a nepostradatelnou součást svého
        života a identity.</p>

        <h3>Výuka tanečního oboru v ZUŠ</h3>
        <p>Taneční obor nabízí systematickou výuku taneční tvorby pro žáky od 5
        do 18 let. Obor pracuje formou kolektivního předmětu. Taneční tvorba,
        která je na naší škole vyučována prostřednictvím pohybových a
        tanečních aktivit, přináší rozvoj tělesných i duševních dovedností.</p>

        <p>Výuka je dělena do několika stupňů (přípravný, I. stupeň a II.
        stupeň), během níž je každému žákovi podle míry jeho schopností a
        dovedností poskytnuto odborné vzdělání z praxe i teorie v oblasti
        klasického, moderního a scénického tance.</p>

        <p>V tanečním oboru se v rámci přípravné taneční výchovy děti učí
        prvnímu chápání prostoru, rytmu, tempa a základním tanečním krokům.
        Tančí se i s náčiním (stuha, šátek, obruč, švihadlo, apod.) a pomocí
        improvizace děti tvořivě přistupují k práci v hodinách. Nedílnou
        součástí jsou rytmická říkadla, písničky a lidové taneční hry. Děti
        jsou vyučovány i obratnosti a akrobacii.</p>

        <p>V I. a II. stupni je dbáno na rozvoj taneční techniky, která
        umožňuje dojít k vlastní taneční tvorbě. Během výuky se žáci seznamují
        a prohlubují své znalosti taneční techniky (klasické, moderní, lidové),
        a jevištního projevu. Nezbytnou součástí výuky je také seznámení se
        všemi složkami, které tvoří celek taneční tvorby – hudební, výtvarná,
        režijní a obsahová. Veškeré své znalosti a dovednosti následně
        transformují do scénické taneční formy, která je prezentována při
        realizaci jednotlivých tanečních projektů. Student se tak stává
        tvůrcem i příjemce uměleckého jednání a projevu.</p>

        <p>Nabyté vzdělání umožňuje absolventům prosadit se jako tanečník při
        nejrůznějších neprofesionálních aktivitách, stejně tak přináší možnost
        lepšího uplatnění na trhu práce v oblastech, kde je vyžadován
        předpoklad kultury pohybu, projevu a vystupování. Taneční obor současně
        vychovává příjemce umění, který se prostřednictvím kritického myšlení
        dokáže orientovat na poli umělecké a kulturní nabídky.</p>
        
        <p>Organizace a obsah výuky se řídí ŠVP, učebními plány a platnými
        učebními osnovami. Obor vyučuje Petr Palas, dipl. um.</p>
    </div>
    <div class="span5">
        <div class="thumbnail"><img src="fotky/01.jpg"></div>
        <div class="thumbnail"><img src="fotky/02.jpg"></div>
    </div>
</div>
