---
layout: main
title: Taneční obor
photo: strevic
---
<div class="row-fluid">
    <div class="span6">
        <h2 class="ruled">Taneční obor</h2>
        <p>Taneční obor nabízí taneční průpravu dětem od 5 let, kde se učí
        prvnímu chápání prostoru, rytmu, tempa a základním tanečním krokům.
        Tančí se i s náčiním (stuha, šátek, obruč, švihadlo, apod.) a pomocí
        improvizace děti tvořivě přistupují k práci v hodinách. Nedílnou
        součástí jsou rytmická říkadla, písničky a lidové taneční hry. Využíván
        je i gymnastický koberec pro obratnost a akrobacii.</p>
        <p>V dalších ročnících se jednotlivé prvky a kroky spojují do
        složitějších vazeb na místě i do prostoru. Od 3. ročníku se vyučuje
        klasická taneční technika, která se přizpůsobuje možnostem a
        dovednostem dětí. Lidové tance jsou také v učebních osnovách ZUŠ.
        V nich se seznámí se základními kroky z jednotlivých regionů Česka a z
        hodin se i dozví, jak tancovaly naše babičky a seznámí se i s jejich
        zvyky.</p>
        <p>Na vysvědčení najdou i moderní tanec. Dnešní doba nabízí mnoho
        tanečních stylů moderního tance a je dobré se v nich umět trochu
        orientovat. Protože jsme umělecká škola, je pro nás důležité učit děti
        současnému výrazovému tanci, který musí vyjadřovat vnitřní cítění dětí,
        cítění hudby, prostoru a děje. Vychází z moderních švihových technik,
        např. z techniky José Limóna, používá vlny, impulsy, různé skoky,
        otáčky apod. Pedagog by měl vycházet i z tvořivosti a improvizace dětí,
        které mnohdy „vytančí“ úžasné věci. Z dalších moderních technik je
        technika Marty Graham, Matoxe a dalších, které byly přivezeny ze
        západní Evropy a učí se zejména na tanečních konzervatořích,
        připravujících profesionální tanečníky. Hudební předloha pro výrazový
        tanec je velice široká, od klasické po současnou.</p>
        <p>Taneční obor děti naučí základním principům držení těla a
        koordinaci pohybů ve vazbách třech základních technik. Naučí se chápání
        hudby, její rytmizace, tempa, dynamiky. K výuce patří i sebeovládání,
        kritika a hodnocení sebe i ostatních. Po absolvování by neměly mít
        problém najít se v jakékoliv jiné technice či stylu, která je zaujme, a
        může být i odrazovým můstkem k dalšímu tanečnímu vývoji, který si dítě
        vybere. Na škole pracuje skupina mažoretek, která spolupracuje s
        dechovým orchestrem ZUŠ pod vedením pana ředitele Zdeňka Jindry a akcí
        s nimi spojenými.</p>
    </div>
</div>
